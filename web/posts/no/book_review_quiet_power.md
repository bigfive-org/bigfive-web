---
title: "Bokanmeldelse: Quiet Power av Susan Cain"
date: 2024-09-10
description: Er du selv introvert, eller ønsker å forstå innadvente mennesker bedre?
image: '/blog/quiet_power.jpg'
tags: psychology, personality, book, review, book review
author:
  name: 'Pål André Sundt'
  username: '@paal'
  avatar: '/avatars/paal.jpeg'
---

### Quiet Power: The Secret Strengths of Introverted Kids

Da jeg skulle skrive en anmeldelse av denne boken, innså jeg at det finnes to versjoner av den. Jeg trodde jeg leste en bok kalt «Quiet: The Power of Introverts in a World That Can't Stop Talking», men tydeligvis er dette en annen versjon tilpasset unge voksne og tenåringer.

I Quiet Power tar Susan Cain sitt arbeid om introversjon og tilpasser det spesielt for unge lesere. Hun gir innsikt i hva det betyr å være introvert i en verden som ofte belønner ekstroverte. Boken er en engasjerende blanding av vitenskapelig forskning, personlige historier og praktiske råd for både introverte tenåringer og foreldrene og lærere.

Noe jeg fant interessant, er hvordan introverte er mer følsomme for ytre stimuli —enten det er støy, sterkt lys eller sosiale interaksjoner. Dette hjalp meg med å forstå bedre hvorfor introverte kan føle seg overveldet i enkelte settinger. Cain dykker ned i vitenskapen bak dette, og gjør det tilgjengelig og relaterbart for unge lesere som kanskje har slitt med å sette ord på følelsene sine.

Inkluderingen av innflytelsesrike introverte gjennom historien skilte seg også ut for meg. Cain fremhever suksessrike skikkelser som Bill Gates, og viser unge introverte at de også kan ha et betydelig fotavtrykk uten å være den mest høylytte personen i rommet. For unge ser jeg for meg at det kan være inspirerende å se rollemodeller som lykkes ved å omfavne sin stille natur i stedet for å forsøke å passe inn i en ekstrovert form.

Foreldre og lærere kan dra nytte av denne boken, da den hjelper dem å forstå hvordan introverte er skrudd sammen. Cain gir tips om hvordan man kan støtte introverte barn —enten det er å gi dem rom til å lade opp eller forstå hvorfor de kanskje nøler med å snakke i klassen.

Cain tar også opp en utfordring mange introverte møter: presset om å snakke oftere. Hennes råd er betryggende, spesielt for unge lesere som føler seg isolert på grunn av sin introversjon. Hun minner dem på at det er greit å være stille, og at de ikke er alene om å føle det slik. Dette kan være en trøst for tenåringer som kanskje har følt seg misforstått eller utenfor i sosiale sammenhenger.

Kanskje viktigst av alt, Quiet Power normaliserer ideen om at det er helt greit å være mindre sosial, og at du ikke trenger å oppleve "frykten for å gå glipp av noe" (FOMO) hvis du foretrekker ensomhet eller mindre sammenkomster. Dette budskapet er viktig i dagens sosiale mediedrevne verden, hvor presset om å være konstant tilkoblet kan føles overveldende.

Alt i alt synes jeg Quiet Power var en interessant bok som tilbyr praktiske råd for unge introverte, eller andre som vil forstå dem bedre. Jeg tror dog essensen av boken kunne vært oppsummert i en blogg-post.

Jeg vil gi Quiet Power en vurdering på 7 av 10. Den kan være nyttig og lærerik, spesielt for unge introverte.

Quiet Power kan kjøpes gjennom Amazon
https://amzn.to/3MBFOCt

Dette er en «refferal link», så vi vil få en liten «kick back» hvis du kjøper den her.
